## Zadanie - typescript
Typescript jest technologią umożliwiającą typowanie naszego kodu. Co za tym idzie niweluje błędy związane m.in z niepoprawnym przypisaniem, niepoprawną zmianną itd. Oficjalna strona znajduje się pod adresem: https://www.typescriptlang.org/. W pierwszej kolejności zainstalujmy typescript `npm i -D typescript`, a następnie utworzymy plik index.ts

W nim utworzymy typ studenta:
- firstName:string
- lastName:string
- index:number

Oraz funkcję, która przyjmuje studenta i zwraca jego email (tworzony na podstawie {student.index}@student.pwr.edu.pl)

Następnie tworzymy przykładowy obiekt studenta i uruchamiamy funkcję. Pamiętaj o stosowaniu typów!

Już na tym etapie jeśli masz dobrze skonfigurowane IDE, powinno być widać magię TS. Zauważ, że tworząc funckcję w jej zawartości są ci podpowiadane pola studenta. Tworząc samego studenta występuje live walidacja pól i ich poprawności. Pobaw się i spróbuj powpisyawć inne pola niż w typie. 

Po napisaniu naszego kodu musimy go uruchomić przez node. Node w aktualnie stabilnej wersji nie wspiera bezpośredniego uruchamiania TS, więc musimy go skompilować do JS. Do tego używamy globalnej funkcji tsc, która powinna zostać zainstaloana przy instalowaniu TS. Uruchamiamy `npx tsc .\index.ts` i jeśli nie wykryto błędów typów powinniśmy zobaczyć skompilowany plik `index.js`, którego jesteśmy w stanie uruchomić za pomocą node.

Skompiluj swój kod, zobacz czy nie było błędów, uruchom skompilowany kod i zobaczy czy osiągnął on oczekiwany rezultat.

## Zadanie dodatkowe 1 - komenda npm
Znając już jak tworzy się komendy z poprzedniego zadania, utwórz komendę, która za jednym razem skompiluje i uruchomi nasz plik.

## Zadanie dodatkowe 2 - ts-node
W praktce nikt ręcznie nie kompiluje za każdym razem swojego kodu używając TS. Istnieje wiele rozwiązań, które nasłuchuje na zmiany, kompiluje i odświeża. Na początek proponuję bardzo popularną bibliotekę [tsx](https://www.npmjs.com/package/tsx). Instalujemy ją za pomocą komendy `npm i -D tsx`. Następnie możemy uruchomić nasz kod bezpośrednio `npx tsx index.ts`.

Możesz zauważyć, że podpinając to pod komendę mamy ten sam developer expirience co wcześniej. Na pierwszy rzut oka może się tak wydawać, ale tsx umożliwia dokładną konfigurację i watch mode. Szczególnie watch mode uruchamiany za pomocą `npx tsx watch index.ts` umożliwia nam śledzenie wyniku kodu na żywo po wykonaniu zmian w kodzie.

Wypróbuj watch mode i podepnij go pod komendę `npm run watch`.

## Materiały
- https://nodejs.org/en/learn/getting-started/nodejs-with-typescript
- https://www.totaltypescript.com/books/total-typescript-essentials